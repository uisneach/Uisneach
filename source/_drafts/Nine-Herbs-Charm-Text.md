---
title: Nine Herbs Charm Text
date: 1866-01-01 19:12:12
categories: [Library, Source]
tags: [Germanic, Anglo-Saxon]
---


| Old English | Cockayne's Translation |
|--- | --- |
| Gemyne ðu mucgƿyrt | Have a mind, mugwort, |
| hƿæt þu ameldodest | What thou mentionedst |
| hƿæt þu renadest | What thou prepareds
| æt regen melde | at the prime telling. |
|  |  |
| Una þu hattest | Una thou hightest |
| yldost ƿyrta | Eldest of worts: |
| þu miht ƿið . III . | Thou hast might for three |
| 7 ƿið . XXX . | And against thirty; |
|  |  |
|þu miht ƿiþ attre | For venom availest, |
| 7 ƿið onflyge | For vile flying things; |
| þu miht ƿiþ þa laþan | Mighty gainst loathed ones |
| ðe geond lond færð. | That throu the land rove. |
|  |  |
| \+ Ond þu ƿegbrade |
| ƿyrta modor |
| eastan opone |
| innan mihtigu |
|  |  |
| ofer ðy cræte curran |
| ofer ðy cƿene reodan |
| ofer ðy bryde bryodedon |
| ofer ðy fearras fnærdon. |
|  |  |
| Eallum þu þon ƿiðstode |
| 7 ƿiðstunedest |
| swa ðu ƿiðstonde |
| attre and onflyge |
| and þæm laðan þe |
| geond lond fereð: |
|  |  |
| Stune hætte þeos ƿyrt, | 
| heo on stane geƿeox. |
| stond heo ƿið attre, |
| stunað heo ƿærce
|  |  |
| Stiðe heo hatte, |
| ƿiðstunað heo attre
| ƿreceð heo ƿraðan, | 
| ƿeorpeð ut attor

\+ Þis is seo ƿyrt seo ƿiþ ƿyrm gefeaht
þeos mæg ƿið attre, heo mæg ƿið onflyge
heo mæg ƿið ða[m] laþan ðe geond lond fereþ

Fleoh þu nu attorlaðe, seo læsse ða maran
seo mare þa læssan, oððæt him beigra bot sy

Gemyne þu, mægðe,
hƿæt þu ameldodest
hƿæt ðu geændadest æt Alorforda
þæt næfre for gefloge feorh ne gesealde
syþðan him mon mægðan to mete gegyrede

Þis is seo ƿyrt ðe wergulu hatte
ðas onsænde seolh ofer sæs hrygc
ondan attres oþres to bote

Ðas VIIII [m]agon ƿið nygon attrum.

\+ Ƿyrm com snican, toslat he nan
ða genam Ƿoden * VIIII * ƿuldortanas
sloh ða þa næddran þæt heo on VIIII * tofleah
Þær geændade æppel and attor
þæt heo næfre ne ƿolde on hus bugan

\+ Fille and finule, felamihtigu twa
þa ƿyrte gesceop ƿitig drihten
halig on heofonum, þa he hongode
sette and sænde on VII ƿorulde
earmum and eadigum eallum to bote

Stond heo ƿið ƿærce, stunað heo ƿið attre
seo mæg ƿið * III & wið XXX
ƿið [feondes] hond and ƿið frea b[r]egde
ƿið malscrunge m[a]nra wihta

\+ Nu magon þas * VIIII * ƿyrta ƿið nygon ƿuldorgeflogenum
ƿið VIIII attrum and ƿið nygon onflygnum
ƿið ðy readan attre, ƿið ð[y] runlan attre
ƿið ðy hƿitan attre, ƿið ðy [hæƿe]nan attre
ƿið ðy geolwan attre, ƿið ðy grenan attre
ƿið ðy ƿonnan attre, ƿið ðy ƿedenan attre
ƿið ðy brunan attre, ƿið ðy baseƿan attre
ƿið ƿyrmgeblæd, ƿið ƿætergeblæd
ƿið þorngeblæd, ƿið þystelgeblæd
ƿið ysgeblæd, ƿið attorgeblæd

Gif ænig attor cume eastan fleogan
oððe ænig norðan cume
oððe ænig westan ofer ƿerðeode

\+ Crist stod ofer a[dl]e ængan cundes
Ic ana ƿat ea rinnende
þær þa nygon nædran behealdað

Motan ealle weoda nu ƿyrtum aspringan
sæs toslupan, eal sealt ƿæter
ðonne ic þis attor of ðe geblaƿe

Mucgƿyrt, ƿegbrade þe eastan open sy, lombescyrse, attorlaðan, mageðan, netelan, ƿudusuræppel, fille & finul, ealde sapan. Geƿyrc ða ƿyrta to duste, mængc ƿiþ þa sapan and ƿiþ þæs æpples gor.

Ƿyrc slypan of ƿætere and of axsan, genim finol, ƿyl on þære slyppan and beþe mid æggemongc, þonne he þa sealfe on do, ge ær ge æfter.

\* Sing þæt galdor on æcre þara ƿyrta, :III: ær he hy ƿyrce and on þone æppel ealsƿa; ond singe þon men in þone muð and in þa earan buta and on ða ƿunde þæt ilce gealdor, ær he þa sealfe on do :.


{% pdf 'Nine Herbs Charm - Leechdoms and Wortcunning.pdf#view=TwoPage' %}

Extracted from Thomas Cockayne's *Leechdoms, wortcunning, and starcraft of early England : Being a collection of documents, for the most part never before printed, illustrating the history of science in this country before the Norman conquest*, 1866.